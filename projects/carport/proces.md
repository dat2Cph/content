---
title: 2. Proces
description: Beskrivelse af arbejdsform og team samarbejde
layout: default
parent: Carport projekt
grand_parent: Projekter
nav_order: 2
permalink: /projekter/carport/proces/
---

# Proces og arbejdsform

For at holde projektet på rette kurs, har vi følgende retningslinjer:

**1) User stories**

Formuler løbende user stories efterhånden som I bliver i stand til at overskue dem. Dvs, formuler de vigtigste først.

Brug formatet som beskrevet i vores [Toolbox](../../toolbox/sys/requirements/userstories.md)

Estimater på hver user story gives i t-shirt størrelsen (small, medium, large)

**Eksempel:**

**US-1:** Som kunde ønsker jeg at kunne oprette mig som bruger for at kunne bestille en carport

**_Givet_** at jeg indtaster min email og et kodeord i en formular **når** jeg klikker på login-ind knappen, **så** bliver jeg logget på systemet, budt velkommen til webshoppen som kunde - og kan nu få lov at bestille en carport.

**Estimat**: small

**2) Kanban board**

Opret et online KanBan board i Github project, som alle i teamet har adgang til. Nedbryd jeres udvalgte user stories til tasks og indsæt dem på boardet. Sørg for at jeres board altid stemmer ovens med virkeligheden. Dvs, at I skal holde boardet ajour hver dag. F.eks. i forlængelse af jeres daglige tjek-ind møde. Opret som udgangspunkt en ny branch til hver user story - og brug pull requests når de skal checkes ind (og godkendes af et gruppemedlem). Læs mere om [Kanban i vores Toolbox](../../toolbox/sys/projectmanagement/kanban.md).

**3) Daglig tjek-ind møde (Daily Scrum Meeting)**

I den agile systemudviklingsmetode Scrum skal man dagligt mødes med sit team og lave et kort tjek-ind. Det sikrer at alle kender status på projektet og at man kan kan få hjælp til eventuelle udfordringer.

Grupperne forventes at afholde daglige tjek-ind møder (max 15 min) hvor man afrapporterer den foregående dags forløb og forpligter sig på den kommende dags arbejde.

Her identificeres også evt. forhindringer for den enkelte og teamet finder løsninger for at rydde forhindringerne af vejen. Hvis I vælger at køre med en KanBan Mester – så husk at en KM ikke er chef, men spillende træner. Teamet er selvstyrende og medlemmerne byder af egen drift ind på opgaver, der er til rådighed.

Resultatet og beslutningerne fra møderne skal dokumenteres af gruppen (i proces-delen af rapporten), hvor det giver mening.

Til de daglige møder skal hvert gruppemedlem i princippet besvare disse tre spørgsmål:

1. Hvad har jeg arbejdet på siden i går?
2. Hvad vil jeg arbejde på i dag?
3. Har jeg evt. brug for hjælp til noget fra mit team?

**4) Dagbog (logbog)**

Lav et fælles dokument og nedskriv de vigtige beslutninger og hændelser, som senere vil få relevans for jeres rapport.
