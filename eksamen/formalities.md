---
title: Formalia angående eksamen
description: Fra eksamenskataloget
layout: default
parent: Eksamen
nav_order: 1
permalink: /exam/formalia/
---

# Formel beskrivelse af eksamensformatet

Retningslinjer for 2. semester prøve

**Tidsmæssig placering:**

Ved udgangen af 2. semester

**Eksamensafvikling:**

Ekstern tværfaglig mundtlig eksamen på baggrund af et projekt. Gruppeaflevering og 30 minutters individuel eksamination inkl. votering

Eksamen tager udgangspunkt i et projektarbejde, der omfatter væsentlige emneområder på 1. studieår. Projektet er gennemført i grupper med anvendelse af de metoder, teknikker og værktøjer, der er anvendt i undervisningen.

Eksamen afprøver læringsmålene for 1. og 2. semester, herunder at den studerende:

- kan udvikle et kørende system
- kan arbejde projektorienteret i teams
- kan kommunikere professionelt til en målgruppe

**Bedømmelse:**
Der gives en samlet karakter efter 7-trinsskalaen for helhedsvurderingen af både projektet og den mundtlige del af prøven.

**Adgangsgrundlag:**
Den studerende skal have opnået minimum 80% af de study points, der er knyttet til semesteret for at blive indstillet til eksamen.

Den studerende skal have afleveret en rapport på max. 30 normalsider, foruden kildekode og det kørende system. Figurer tæller for 800 tegn pr. stk.

**Konsekvenser af manglende beståelse:**

Reeksamen (24. juni 2024).

## Vejledning til 2. semester prøve

Hele projektet er udgangspunkt for eksaminationen.

**Prøvens afvikling:**

1. Den studerende præsenterer udvalgte aspekter af produkt og rapport. Det kan være en PowerPoint, forklaring af kode etc. max 10 min.
2. Eksamination: 15 minutter. Som en del af eksaminationen skal den studerende demonstrere programmeringsfærdigheder
3. Votering og meddelelse af karakter: 5 minutter pr. studerende

## Vurdering af rapport og system

Hvis I ikke angiver hvem der har lavet hvad, så vil vi gå ud fra at alle har bidraget ligeligt til begge dele. Det er muligt at angive hvem der her skrevet specielle afsnit i rapporten. Det vil af os og censor blive læst som “Jens har skrevet dette - og ikke resten af gruppen, så al kredit (eller mangel på samme) går til Jens”. Bemærk: Det betyder ikke at resten af gruppen ikke behøver at vide dette til mundtlig eksamen. Vi kan spørge alle om alle emner til eksamen. Det samme gælder for koden. I kan godt angive hvem der har skrevet hvad, men alle kan blive spurgt om alle dele af koden.

## Vurdering til projekteksamen

Til selve eksamen vil I starte en præsentation af systemet I har lavet og hvordan I har arbejdet med at udvikle det. Selve projekteksamen tager form af en samtale som styres af underviser og censor. Spørgsmålene kan f.eks. være:

- “på side sådan og sådan skriver I at - kan du uddybe det?”
- “Hvordan har I håndteret exceptions i jeres kode når noget evt. går galt?”
- “Har I anvendt et HashMap - nå, ikke - hvad er et Hashmap egentlig for noget”
- “Hvem har været projektleder undervejs og hvilke opgaver havde vedkommende”

## Studieaktivitetskrav: Førsteårsprøven

Studerende på datamatikeruddannelsen skal opfylde et særligt studieaktivitetskrav, kaldet førsteårsprøven. For at leve op til førsteårsprøvekravet, skal den studerende bestå eksamen i alle prøver på første år inden udgangen af andet studieår.

## Konsekvensen af ikke at bestå førsteårsprøven

Hvis en studerende ikke består eksamen i de pågældende uddannelseselementer inden udgangen af andet studieår efter studiestart, vil den studerende blive udmeldt af uddannelsen, jf. eksamensbekendtgørelsen § 8. stk. 2 og adgangsbekendtgørelsen § 37, stk. 1, nummer 4.
