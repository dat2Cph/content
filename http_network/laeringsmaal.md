---
title: Læringsmål
description: Læringsmål for netværk og http
layout: default
nav_order: 1
permalink: /network/learningobjectives/
parent: HTTP og netværk
---

# Læringsmål for netværksuge

Efter denne uge, er det meningen at vi kan:

1. Forklare og demonstrere klient/server princippet
   - Definér hvad en klient er
   - Definér hvad en server er
   - Forklar hvad request og response er - og hvad de kan indeholde
   - Brug gerne en illustration
   - Demonstrer en klient/server rundtur i Java

2. Forklare og demonstrere hvad en netværksprotokol er i praksis
   - Definér hvad en protokol er
   - Give eksempler på protokoller vi anvender på 2. semester
   - Vis anvendelse af en protokol i Java

3. Forklare formålet med TCP/IP protokollen
   - Gøre rede for (i grove træk) hvordan der skabes forbindelse mellem klient og server (3-way handshake)
   - Demonstrere brugen af ServerSocket og (client) Socket i Java
   - Hvad er fordele og ulempler ved TCP/IP i forhold til UDP?

4. Forklare og demonstrere brugen af porte
   - Hvad er er en port?
   - Hvilke porte er reserverede og hvilke er ledige?
   - Demonstrer brugen af porte i Java gennem eksempler

5. Forklare og demonstrere brugen af DNS og IP numre i netværk
   - Hvad er et IP nummer?
   - Hvilke er offentlige og hvilke er private IP nummerserier? Og hvorfor findes begge dele?
   - Hvad er DNS?

6. Forklare og demonstrere hvad HTTP protokollen er
   - Hvor bruges HTTP?
   - Hvordan er en HTTP header opbygget og hvad bruges den til?
   - Hvilke HTTP methoder findes og hvad bruges de til?
   - Hvad er HTTP statuskoder?
   - Hvordan ser et HTTP request ud?
   - Hvordan ser et HTTP response ud?
   - Giv kodeeksempler i Java på ovenstående

![Network](./img/steampunkserver.webp)

## Sådan laver du en præsentation af læringsmål

1. Fordel ugens læringsmål imellem jer i gruppen. Tag et hver.
2. Lav lidt research på emnet. Kig i de materialer vi har brugt i løbet af ugen, søg lidt rundt på nettet og brug evt. chatGPT til at uddybe begreber mm.
3. Lav en lille PowerPoint/Google Slides etc præsentation med en dagsorden (3-5 punkter). Dette er din diposition til præsentationen. Den kunne f.eks. lyde:

   1. Læringsmål: kopier fra denne side
   2. Præsentation af ...... definitioner og begreber
   3. Kodeeksempler / demo
   4. Opsummering og afrunding
4. Find nogle kodestumper, der kan illustrere dine pointer. F.eks. i den kode vi har arbejdet på i øvelserne gennem ugen. Eller lav nogle små kodeeksempler til lejligheden.
5. Lav evt. en slide eller to med teorien. Brug gerne illustrationer.
6. Det er som regel bedst at vise kode direkte i IntelliJ i stedet for at klippe skærmshots ind i en Powerpoint. I IntelliJ er det meget lettere at hoppe rundt og vise hvad du har lavet. Det demonstrerer også at du er hjemme i værktøjerne.
